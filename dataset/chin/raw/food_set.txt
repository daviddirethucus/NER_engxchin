佐敦大排檔有時一大班人食飯傾偈，大排檔係唔錯嘅麻甩選擇，平時食小菜一碟都百幾二百蚊，呢間位於佐敦熟食中心嘅大排檔，竟然做任食放題，百款小菜小炒、煲仔、海鮮、水煮、火鍋、炒粉麵，全部都係任點任食90分鐘，每碟份量會跟例牌份量，雖然係任食，但都唔會將貨就價，質素同味道都非常出色，個人覺得仲好食過好多酒樓大排檔特別係焗大帶子伊麵同軟殼蟹！$388仲包埋粉麵飯同火鍋，但個胃已經唔夠位食，雖然熟食中心大排檔係冇冷氣嘅，但有風扇吹住、一大班人幾有風味，再加埋冰凍啤酒爽晒

一齊睇吓店舖嘅環境同質素先為咗避免等太耐位，阿祖喺10:30開店前早4個字去到，已經大排長龍好彩一開就入到！環境感覺比壽司郎光猛新淨，同樣係電子螢幕落單，迴轉帶送上～Menu方面壽司款式都幾多，拖羅、三文魚都有多款部位口味。假如同壽司郎比較，款式係多啲嘅，刺身都好似大片啲，價錢差唔多。個人最推薦藍鰭吞拿魚中拖羅、大切生三文魚、原隻長槍魷魚、仲有吞拿魚富士山軍艦，最鍾意係扇貝茶碗蒸、賣相超靚，蒸蛋嫩滑好多海鮮配料，另外炸物、拉麵烏冬、甜品都有齊，五粒章魚燒都係$12，非常抵食最多人點嘅甜品係朱古力芭菲，三色小丸子有啲乾，可以用抹茶粉，自製抹茶醬淋上去、撈埋雪糕，整體而言體驗都唔錯嘅，選擇好多，想去嘅記得早啲去等位！希望藏壽司都喺香港開分店

匿埋喺街市嘅高級餐廳，之前喺IG見到呢間西餐嘅介紹，好似幾有風味、於是book位試吓！店舖位於上環皇后街熟食市場每張枱都舖上紅白格仔枱布，仲有酒杯，感覺幾有feel，記得預先訂位，就唔會白行一趟。夜晚主打高級西餐，價錢都唔平！本身想食威靈頓牛柳、酥皮乳鴿，不過當日都冇主菜有四款選擇，西班牙燒乳豬配薯蓉雜菜 $218，拿破崙海鮮意大利麵 $178乳豬幾有驚喜，外皮香脆肉質軟嫩，但意粉就非常普通、建議去呢間餐廳主要食扒類會抵食啲

前菜揀咗龍蝦湯$98、時價生蠔，質素正常發揮，唔算好驚艷～反而甜品做得幾出色，點咗：金萬利香橙梳乎厘$68，法式焦糖燉蛋$58整體而言以街市嚟講絕對唔平，人均消費幾百蚊，真係食風味

天氣咁熱，真係想日日食雪糕，今次試吓天仁茗茶雪糕系列。總共3款包括香芋奶綠、913茶王、同埋桂花金萱烏龍～7仔$58/2件，買咗兩杯試吓，平均$29杯，其實都真係幾貴，先試試桂花金萱烏龍，食落真係有一粒粒桂花瓣喺裏面，但後勁有少少澀味茶味不突出。個人覺得桂花同雪糕唔係好夾～香芋奶綠就好味啲，口感Creamy，不過綠茶味就蓋過咗芋頭味，兩款均唔係好甜，亦唔係好驚喜，呢個價錢試一次就算～

尖沙咀法日fusion fine dining。想搵間好啲嘅餐廳同朋友聚會、慶祝生日、紀念日，可以考慮呢間！每日每節時間只招呼少量客人～環境有啲似廚師發辦，開放式廚房見到廚師烹調菜式，餐廳開業一年，即日起至9月30日推出兩項特別優惠：預約第二輪 21:00-23:00時段 全單9折，二人同行可以免一支720ml開瓶費，晚餐$1480位包含10道菜。經常轉換菜式，記得留意佢哋IG！頭盤係炸昆布松葉蟹凍撻。煙燻鰻魚鵝肝慕絲多士，之後北海道海膽同日本沙甸魚刺身！每款都配以特色調味醬汁。海鮮方面就有昆布漬冷醉脆縞蝦，以昆布包住蝦身，經酒醃製，蝦頭就用天婦羅方式加入海葡萄。當然唔少得主菜烤加拿大龍蝦尾，醬汁由牛油煮成，加入櫻花蝦辣油，配以關東煮蘿蔔，龍蝦亦爽口新鮮！餐廳有兩款招牌菜，其中一個就係魚子醬天使麵係凍食㗎！天使麵以高湯烹調加入白黑松露油，冰鎮後質地更加清爽彈牙，整個菜式冇再額外加鹽，全靠面頭嘅滿滿魚子醬帶出鹹香。之後仲有烤脆皮本地三黃雞，廚師會先比客人睇吓全隻雞賣相，經過一晚風乾再焗，雞皮更加香脆！本地雞雞味更加重，軟嫩保留肉汁。雞油同雞湯就會加入白酒、三文魚子混合北海道七星米製作燴飯。最後嚟到甜品時間，今次係杏仁麻糬開心果脆撻配自家製嘅開心果雪糕，最後加埋北海道網紋蜜瓜。用餐時間大約需要兩個多小時，適合同朋友慢慢傾吓偈，飲吓酒

唔知呢度有冇澳洲留過學嘅朋友仔呢？呢間位於九龍城嘅Cafe，以歐洲風格作為主題，店內除咗好多樹熊公仔仲會播放澳洲收音機頻道！主打多款全日早餐、意粉、手沖咖啡，老闆於「香港咖啡手沖大賽 2023」中奪得第六名，對手沖咖啡有一定要求同技巧，店舖亦經常更換不同口味咖啡豆假期下午嚟食吓嘢chill下，感覺幾舒服餐廳11:30前會提供多款特色早餐，另外仲有班尼迪蛋、酸種多士等。全日早餐包括日本太陽蛋、慕尼黑香湯、火腿、牛油果配殺麥脆脆、水果、焗豆、酸種多士配自家奶油芝士、雜菜沙律擺盤同味道都唔錯，另外亦可以車仔麵式加配料，$8-$22不等13款選擇，加咗薯餅，煙三文魚同大啡菇套餐包埋飲品，除咗齋啡同breakfast tea，+$18亦有新鮮果汁、自選茶等.卡邦尼就午餐時段供應，係餐廳招牌菜之一跟住意大利傳統做法，意粉醬用蛋汁而唔係忌廉汁，入口更加濃厚香味味更重！加埋香煎煙肉同巴馬臣芝士碎.現時甜品餐牌只有pancake，和夫成為咗Secret Menu，可以現場詢問店員店員話因為窩夫醬係每日新鮮製作，所以限量供應！窩夫即叫即製熱辣辣，唔會好甜，但個人略嫌口感比較實淨配以雜莓同雪糕.另外餐廳提供由不同地方品牌嘅咖啡豆、製作手沖咖啡，各自擁有獨特香氣同酸度，詳情可以向店員查詢！

嚟緊週末諗緊同朋友去邊度chill下好？可以考慮呢間K11 Art House隔離嘅新咖啡店以純白歐陸風作為主調，環境舒適，仲有白色玻璃窗打卡位！菜式方面提供多款意粉貝果、甜點、蛋糕、自家烘焙咖啡等，最吸引一定係瀑布栗子蒙布朗.餐廳提供多款特色意粉同意大利雲吞，例如香煎帶子鮮蛋闊面、白松露意大利雲吞、扒蘆筍青醬意粉等等，亦有全日早餐、酸種多士,假如唔想食咁飽嘅，可以試吓多款口味bagel，邪惡啲嘅揀芝士瀑布貝果三文治$78,雖然芝士流心效果就唔係好澎湃，但三文治比想像中多配料，例如香腸、煎蛋、紅菜頭等等
最期待嘅甜品出現了,店員會喺客人面前職場刨出一條條栗子蓉，非常療癒！仲好有心機咁樣切返啲生果栗子蓉綿滑唔會好甜，配埋裏面嘅蛋糕口感啱啱好同樣係賣相非常吸引嘅甜品，切開多士抹茶醬有流心效果多士新鮮整起熱辣辣，配埋雪糕一凍一熱啱晒夏天享用。鍾意抹茶甜品嘅，可以加埋抹茶紅豆日式厚乳卷蛋$48，可惜卷蛋空氣咁就爭啲，唔係好夠濕潤